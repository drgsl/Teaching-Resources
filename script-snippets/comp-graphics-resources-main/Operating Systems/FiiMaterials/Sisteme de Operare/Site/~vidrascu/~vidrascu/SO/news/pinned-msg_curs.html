<html>
<head>
    <title>Operating Systems course</title>
    <meta name="description" content="Sisteme de operare - curs - suport electronic">
    <meta name="keywords"    content="Operating Systems, OS, Unix, Linux, România, Iași, infoiasi, Cristian Vidrașcu">
    <meta name="author"      content="Cristian Vidrașcu">
    <meta name="owner"       content="Cristian Vidrașcu">

    <meta http-equiv="Cache-Control" content="no-cache">
    <meta http-equiv="Pragma"        content="no-cache">
    <meta http-equiv="Expires"       content="-1">

    <!-- pentru diacritice -->
    <meta http-equiv="Content-Type" content="text/html; charset=utf-8">
</head>

<body bgcolor="#DDDDDD" text="black" link="blue" vlink="blue" alink="blue">

<!------------------------------------------------------------------------------------->

<h3>Anunț important -- modul de desfășurare online a cursurilor:</h3>

<!-- pinned message -->
<font color="#0000A0">

<p>
<i>Accesul pe serverul Discord pentru cursurile de SO</i> -- se face pe bază de invitație.
<br>
Deoarece am observat că vechea invitație pe acest server expirase (revedeți anunțul din 27.III), am creat o nouă invitație, și anume:
<a target="_blank" href="https://discord.gg/PwYeFBW">https://discord.gg/PwYeFBW</a>, fără termen de expirare.
<br>
Vă invit pe restul de aproximativ 3/4 de studenți înscriși la disciplina SO, care NU v-ați "abonat" încă la acest server folosind vechea invitație,
să o faceți cât mai curând posibil folosind noua invitație, pentru a fi la curent cu anunțurile de interes general pentru toți studenții,
pe care le public regulat pe canalele acestui server!
</p>

<p>
Precum v-am anunțat deja la rubrica de știri (revedeți anunțul din 14.III), stilul de lucru pentru cursul online de SO presupune ca, înaintea cursului,
dvs. să citiți materialul pentru curs (i.e. lecția teoretică și inclusiv resursele bibliografice indicate) și să vă notați eventualele întrebări sau neclarități
pe care doriți să mi le adresați referitoare la materialul respectiv.
<br>
Apoi, în timpul sesiunii live de întrebări și răspunsuri pentru cursul respectiv, desfășurată săptămânal pe serverul Discord pentru cursurile de SO,
întrebați-mă pe canalul vocal și vă voi răspunde legat de neclaritățile pe care le aveți referitoare la materialul respectiv.
</p>

<p>
<i>Comunicare asincronă</i>: cei care aveți întrebări din curs, dar nu puteți intra pe canalul vocal în timpul sesiunii live de Q&A,
puteți scrie, când vă permite timpul, întrebările pe canalul text "cursuri-so-intrebari" de pe serverul Discord pentru cursurile de SO,
iar eu voi încerca să vă răspund ulterior, tot în scris pe acel canal.
<br>
De asemenea, puteți să colaborați între dvs., ajutându-vă reciproc unii pe alții -- cei care știți răspunsul la întrebarea postată asincron de un coleg,
pe canalul de text, la care eu încă nu am apucat să răspund, puteți să răspundeți voi la acea întrebare pe canalul respectiv.
<br>
Astfel vor rămâne scrise întrebarea+răspunsul și pentru alți colegi care ar putea avea aceeași întrebare.
</p>

<p>
<i>Atenționare</i>: cunoștințele din partea teoretică a materiei au legătură cu ceea ce facem la laboratoare,
în sensul că pentru a înțelege anumite aspecte din lecțiile practice și din problemele de laborator,
trebuie să acumulați săptămânal și cunoștințele din cursurile teoretice, NU amânați parcurgerea lor până la vară, înaintea sesiunii de examene!
<br>
Plus că, pe lângă acest aspect al legăturilor dintre materia teoretică și cea practică, mai există și un alt aspect:
fiecare dintre dvs. are propriul ritm de lucru, și s-ar putea să nu facă față în sesiune dacă amână până atunci parcurgerea materiei teoretice,
prin urmare este în interesul dvs. să fructificați la maxim timpul liber pe care-l aveți la dispoziție
(mai ales acum, în situația actuală generată de pandemia coronavirusului),
pentru a putea acumula și cunoștințele teoretice ale acestei discipline prin parcurgerea săptămânală a lecției teoretice respective.
</p>
</font>

</body>
</html>
